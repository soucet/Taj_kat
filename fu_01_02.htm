<!DOCTYPE HTML PUBLIC "-//W3C//DTD HTML 4.0 Transitional//EN">
<html>
<head>
<title>Fulcanelli: Tajemství katedrál - Předmluva k prvému vydání </title>
<meta name="Author" content="Fulcanelli">
<meta name="Description" content="Tajemství katedrál">
<meta charset="windows-1250">
<link rel="STYLESHEET" type="text/css" href="styly.css">
<link rel="shortcut icon" href="../../esoteric.gif">
</head>
<body>
<p align="center">PŘEDMLUVA K PRVÉMU VYDÁNÍ</p>
&nbsp;&nbsp;&nbsp; <i>Pro žáka není nic obtížnějšího a nevděčnějšího než předmluva k dílu, jež sepsal jeho Mistr. Nehodlám také analyzovat, tím méně vyzdvihovat krásu zpracování a hloubku vědění Tajemství Katedrál. Přiznávám ostatně velice pokorně, že se k tomuto úkolu necítím dostatečně povolán a ponechám raději na čtenáři samém, aby jako jeden z Bratří z Heliopole pečlivě posoudil cenu díla a radoval se z této syntézy, tak mistrovsky vyložené jedním z nich. Čas a pravda vykonají vše ostatní.<br>
&nbsp;&nbsp;&nbsp; Autor knihy již dávno není mezi námi. Člověk zmizel. Zbývá jediné - vzpomínka. Jen s jistými obtížemi mohu přiblížit obraz pracovitého a učeného Mistra, jemuž vděčím za vše, a který bohužel odešel příliš záhy - a jejž nepřestávám oplakávat. A jeho četní přátelé, neznámí bratří, kteří od něho očekávali rozřešení mysterijního </i>Ztraceného Slova<i>, toho litují se mnou.<br>
&nbsp;&nbsp;&nbsp; Mohl však, dosáhnuv vrcholu Poznání, nedbat příkazů Osudu? Doma nikdo prorokem; staré přísloví, ale možná je tajnou příčinou zvratu, který v osamělém a přičinlivém životě filosofa vyvolává jiskra Revelace. Starý člověk, jméno, rodina, vlast, veškeré iluze, všechny omyly i starosti se rozpadají v prach, strávený božským plamenem. A z popele, jako fénix básníků, se rodí nová osobnost. Tak tomu alespoň je podle staré filosofické Tradice.<br>
&nbsp;&nbsp;&nbsp; Můj Mistr to věděl. Jakmile udeřila osudová hodina, v níž se završilo Znamení, zmizel. Což by se někdo odvážil zpronevěřiti se Zákonu? - Kdyby se mi dostalo onoho šťastného pokynu, pod jehož tlakem Adept prchá před světskými poctami, přes to, že nevyhnutelné odloučení je bolestné, nejednal bych jinak.<br>
&nbsp;&nbsp;&nbsp; Fulcanelli není. Avšak naší útěchou je jeho myšlenka, žhoucí a živá, uzavřená navždy v těchto stránkách jako ve svatyni.<br>
&nbsp;&nbsp;&nbsp; Díky jí gotická katedrála vydává své tajemství. A když se dovídáme, jak byl našimi předky opracován </i>první kámen<i> - základ, na kterém Ježíš vystavěl svou Církev, oslňující drahokam, vzácnější než samo zlato, neubráníme se údivu a dojetí. Na tomto </i>jedinečném a posvátném kameni<i> spočívá vše, veškerá Pravda, Filosofie i Náboženství. Mnozí, plni domýšlivosti, věřili, že jsou schopni zhotovit jej; a přece, jak málo je vyvolených, sdostatek prostých, sdostatek moudrých, sdostatek obratných, kteří dojdou cíle!<br>
&nbsp;&nbsp;&nbsp; To však není podstatné. Dosti na tom, co víme: středověké zázraky obsahují stejnou pozitivní pravdu, stejné vědecké základy jako pyramidy Egypta, chrámy Řecka, římské Katakomby, byzantské baziliky.<br>
&nbsp;&nbsp;&nbsp; Toto je základní význam knihy Fulcanelliho.<br>
&nbsp;&nbsp;&nbsp; Ale hermetikové, hodní toho jména, dojdou - řekněme díky otřesu způsobenému idejemi, jimiž prýští světlo, k dalšímu objevu: pochopí, že při konfrontaci Knihy a Budovy se Duch uvolňuje a Litera umírá. Fulcanelli položil základ, je na hermeticích, aby pokračovali. Cesta, kterou je třeba projít, je krátká. Nelze se však po ní pustit a nevědět, kam jdeme.<br>
&nbsp;&nbsp;&nbsp; Co více?<br>
&nbsp;&nbsp;&nbsp; Vím, a neříkám to proto, abych oslňoval, ale proto, že mě o tom ujistil před více než deseti lety sám autor, že </i>klíč k nejvyššímu arkánu je dán jedním z obrazů<i>, které zdobí knihu. Spočívá prostě v </i>jedné barvě<i>, která se umělci zjevuje od započetí díla. Pokud vím, nikdo z Filosofů neprozradil důležitost tohoto podstatného bodu. Tím, že jej vyjevuji, jsem poslušen poslední vůle Fulcanelliho a činím to s čistým svědomím.<br>
&nbsp;&nbsp;&nbsp; Nakonec bych chtěl jménem Bratří z Heliopole i jménem svým vřele poděkovat umělci, kterému můj mistr svěřil ilustraci svého díla. Díky nevšednímu talentu i přesnosti Juliena Champagne, který vyzdobil Tajemství Katedrál originálními ilustracemi, dostalo se strohému esoterismu knihy skvostného roucha.</i><p>
<table align="right" cellspacing="0" cellpadding="0" border="0">
<tr>
<td align="center">E. CANSELIET,</td>
<td rowspan="3">&nbsp;&nbsp;&nbsp;&nbsp;</td>
</tr>
<tr>
<td align="center">F. C. H.</td>
</tr>
<tr>
<td align="center"><i>Říjen 1925.</i></td>
</tr>
</table>
&nbsp; <p>&nbsp; <p>&nbsp; 
<p>
<hr align="center" width="50%">
<table width="30%" border="0" align="center" cols="3">
<tr>
<td><a href="fu_01_01.htm"><img height="30" src="manlefta.gif" width="30" border="0"></a></td>
<td align="center"><a href="fu_01_01.htm"><img height="30" src="manuparr.gif" width="30" border="0"></a></td>
<td align="right"><a href="fu_01_03.htm"><img height="30" src="manright.gif" width="30" border="0"></a></td>
</tr>
</table>
<p>&nbsp;
<script src="../../menu.js" type="text/javascript"></script>
<DIV onMouseOver="Display('1')" onMouseOut="Undisplay('1')" style="top: 50%; left: 0; position: fixed;">
<table width="1" border="0" cellspacing="0" cellpadding="0" align="left" id="Nadpis1" style="margin: 0 0 0 0; padding: 0 0 0 0;"><tr><td>&nbsp;</td></tr></table>
<iframe src="../../menu.htm" id="Zprava1" width="145" height="100%" marginwidth="11" marginheight="17" align="left" scrolling="no" frameborder="0" style="top: 0; left: 0; position: fixed; display: none;"></iframe>
</DIV>
</body>

</html>
